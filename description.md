# Django workshop

Heisann!

Jeg har vært Django-entusiast i ca. 5 år, og nå ønsker jeg å vise deg hvorfor jeg elsker Django.

I Bekk har vi rammeverk som går igjen og igjen på mange av produktene vi jobber på, ofte bautaene Java eller .NET. Vær litt rebell, prøv noe annet!  
Vi bruker faktisk Django hos nåværende kunde, og selv benytter jeg det mye på hobbybasis også.

Django er et fullstack-rammeverk laget for Python. Det er kjapt å plukke opp samtidig som det er utrolig kraftig.  
Dette er en workshop for både nybegynnere og dere som har vært litt borti Django fra før.  
Dagen består av demo og et fullstappet opplegg med ulike varianter av oppgaver du kan velge helt selv. Plukk det som interesserer deg!

Hvis du ønsker å delta er det fint om du klarer å gjennomføre noen forberedelser FØR vi starter:
https://github.com/emilte/django-workshop/#readme
(Send meg en melding på slack hvis du trenger hjelp, jeg polerer fortsatt deler av prosjektet.)

Hvorfor du skal dra på denne workshoppen:

- Du ønsker en teknisk fagdag.
- Du vil prøve et nytt rammeverk.
- Du liker python, men ikke dynamisk typet språk.
  - Vel, jeg kan vise deg hvordan legge til en type-sjekker (mypy), noe lignende TypeScript.
- Du er lei av tunge byggesteg.
- Du vil slippe å lage et eget brukersystem, samt drifte passordhåndtering, autentisering og sessions.
- Du vil slippe å lage et eget rolle- og rettighetssystem på tabell- og rad-nivå.
- Du ønsker rask utvikling fra konsept til produksjon.
- Du ønsker et kraftig konfigurerbart admin-panel med full kontroll på databasen.
- Du vil slippe å skrive SQL.
  - Django har en kraftig ORM som dekker de aller fleste behov.
- Du ønsker å se mer om hvordan konfigurere utviklerverktøy til et python prosjekt -- linter, formatter, type-sjekker, debugger.
- Du ønsker bare en backend med REST api.
- Du vil slippe å sette opp en frontend og heller bruke innebygd templates.
