# Django workshop

Heisann!  
Jeg har vært Django-entusiast i ca. 5 år, og nå ønsker jeg å vise deg hvorfor jeg **elsker** Django.

I Bekk har vi rammeverk som går igjen og igjen på mange av produktene vi jobber på, ofte bautaene `Java` eller `.NET`. Vær litt rebell, prøv noe annet!

Django er et fullstack-rammeverk laget for Python. Det er kjapt å plukke opp samtidig som det er utrolig kraftig. Dette er en workshop for både nybegynnere og dere som har vært litt borti Django fra før. Dette prosjektet er fullstappet av ulike "grener" av oppgaver du kan velge helt selv. Workshoppen inneholder det du trenger for ditt neste hobbyprosjekt, eller kanskje til og med kunde?

Hvorfor du skal dra på denne workshoppen:

- Du ønsker en teknisk fagdag.
- Du vil prøve et nytt rammeverk.
- Du liker python, men ikke dynamisk typet språk.
  - Vel, jeg skal vise deg hvordan du kan legge `mypy` på toppen som sjekker typer. Den beseirer nok ikke selveste `TypeScript`, men den dekker mange av behovene en har mens man utvikler.
- Du er lei av tunge byggesteg.
- Du vil slippe å lage et eget brukersystem, samt drifte passordhåndtering, autentisering og sessions.
- Du vil slippe å lage et eget rolle- og rettighetssystem på tabell- og rad-nivå.
- Du ønsker rask utvikling fra konsept til produksjon.
- Du ønsker et kraftig konfigurerbart admin-panel med full kontroll på databasen.
- Du vil slippe å skrive SQL.
  - Django har en kraftig ORM som dekker de aller fleste behov.
- Du ønsker å se mer om hvordan konfigurere utviklererktøy til et python prosjekt -- linter, formatter, type-sjekker, debugger.
- Du ønsker bare en backend med REST api.
- Du vil slippe å sette opp en frontend og heller bruke innebygd templates.
